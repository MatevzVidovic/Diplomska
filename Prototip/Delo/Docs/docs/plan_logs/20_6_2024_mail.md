Pozdravljeni,
v zadnjem tednu sem se lotil implementacije zamišljenih idej. Ugotovil sem, kako izvajati monkey patching za izračun FLOPsov vsakega modula (za kompozitne module je le ta seštevek FLOPsov children modulov). Namen imam dodati tudi izračun števila uteži - tako bo lahko uporabnik določil mejo tako za FLOPse kot za število uteži in tako prioretiziral računsko ali pa prostorsko kompleksnost.
Odločil sem se, da se bi pri prvem zagonu modela izračunali zgoraj opisani podatki in zapisali v nek dict/object, ki ga zapickleam, in ga od tarat naprej uporabljam kot benchmark tega, koliko FLOPsov je bilo na začetku. Tako uporabniku ni treba računati in zapisovati, koliko FLOPsov imajo njegovi moduli pred pruningom.

Ugotovil sem tudi, kako ustvariti podatkovno strukturo, ki bo uporabniku omogočala podajanje mej rezanja za katerikoli modul in pa podajanje skip connectionov:
Moduli modela so organizirani drevesno. V root-u je celoten model, njegovi otroci vsi moduli, kot so v sequential zaporedju; njihovi otroci rekurzivno enako. Zato ustvarim dictionary, kjer preslikam tree_ix v ime modula.
Tree_ix je sestavek toupleov, npr. (((None, 0), 0), 1), ki pomenijo zaporedne premike po drevesu modulov in enolično določijo modul). Ime modula pa je ime njegovega razreda, ki ga lahko dobim v kodi.
Tak dictionary se iz podanega modela ustvari sam. uporabnik si nato lahko ogleda ta dict, ga prekopira, in namesto imen modulov vanj vstavi delež rezanja, ki je dovoljen za vsak posamezen modul. Prav tako lahko poda mejo za nek tip modula (neko ime modula), ki se bo upoštevala, če za ta modul v ravno omenjenem dictu ni veljavnega vnosa.

Za podajanje skip connectionov (oziroma vseh connectionov) sem si zamislil naslednjo strategijo:
Uporabnik mi poda lambda funkcijo oblike:
f(tree_ix, filter_ix) -> [(goal_tree_ix_1, goal_filter_ix_1), (goal_tree_ix_2, goal_filter_ix_2),...]
ki velja za začeten neprunean model. Potem bom nekako shranjeval začetni filter_ix vseh filtrov in kasneje preko tega dobil pravi cilj, in ves čas vedel, kako je treba prune-ati.
Zdi se mi, da je za uporabnika najbolje, da skip connection input zastavi tako, da so skip connections vhodi na začetku - kot se mi zdi, da je tudi narejeno v trenutni implementaciji UNet-a. Tako bo lambda funkcija veliko bolj preprosta, saj bo morala preprosto povezovati pravilne tree_ix; goal_filter_ix pa bo večinoma kar enak filter_ix.

Ker je verjetno delo s tree_ix na roke nekoliko okorno, sem prišel do ideje, da bi uporabniku ponudil list za vsak tip/ime modula, ki obstaja v modelu. Tako bi recimo conv2d[2] predstavljal tree_ix tretjega conv2d layer-ja v mreži. To uporabniku olajša zapisovanje kolikor je le možno.
Zdi se mi, da bi se lahko pojavil problem, če bi recimo 2 modula delovala vzporedno, saj potem ne bi bilo mogoče določiti, kater je prišel prvi. A zdi se mi, da se to pri ciljnih vrstah nevronskih mrež ne bi zgodilo. Je to pravilna predpostavka?

Imam tudi vprašanje glede trenutne izvedbe UNet-a: uporablja conv2d konvolucije, torej nek filter ne vzame v zakup vseh input channelov. Katerega pa vzame v zakup? Istoležnega? Sprva sem mislil, da morda vse, a bi potem out_channels = in_channels * num_of_filters. Mislil sem, da takšna mreža uporablja 3d konvolucijo, kjer je globina po vseh input channels, saj se mi tako najlažje izidejo dimenzije.
Se mi zdi, da sem vas nekaj takega že vprašal v živo - če se ponavljam, se opravičujem.

Zaradi odsotnosti nisem na voljo do naslednje srede, kasneje pa bi Vas z veseljem tudi obiskal, da mi pomagate izoblikovati nadaljnje zahteve.

Lep pozdrav,
Matevž Vidovič
